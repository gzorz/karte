<!DOCTYPE html>
<html>
<head>
<style>


h1 {
  
  font-family: verdana;
  
}
div {
	padding: 15px;
}
</style>
</head>
<body>
<br>
<div>
<p style="color: red" align="center"><i><b>Karta (digitalna ali papirnata) je pripomoček in ne slepa navigacija. Pri uporabi vedno uporabljate zdravo pamet in se ne podajajte v nevarne situacije.</b></i></p>

<h1 align="center">Planinske aplikacije</h1>
<p>Planinskih/outdoor/aktivnih aplikacij je danes malo morje. <br>
<p>Ali obstaja možnost navigacije po planinskih poteh? Da. Vendar jo večina planinskih organizacij odsvetuje. Nekatere aplikacije vseeno nudijo funkcijo načrtovanja in izračuna poti med točko A in B na zemljevidu. Ena izmed takšnih je npr. plačljivi Outdooractive (bivši View Ranger).</p>


<h3>PZS in podatki</h3>
<p>Planinska zveza Slovenije pri nas vodi evidenco <b>uradnih</b> planinskih poti ter prodaja papirnate in digitalne planinske zemljevide. V digitalni sferi so njihovi izdelki najbolje integrirani v aplikacije Locus in Avenza.</p>
<p>Seveda je virov kartografskih podlag več, ena izmed takšnih baz je OpenStreetMap, ki je zaradi načela odprokodnosti in odprtih podatkov dostopen vsem - zastonj. Ravno zaradi tega je osnovni vir praktično vseh, plačljivih in brezplačnih aplikacij. V OSM so že vključeni tudi nekateri državni podatki - sloj Rabe tal MKGP.</p> 
<p>Nekateri ponudniki njihove podatke oplementijo tudi lastnimi ali drugimi bazami - npr. plačljivi Koomot z vremenskimi podatki, spet drugi stavijo na galerijo poti/izletov, ki jih nalagajo uporabniki. Npr. Bergfex.</p>

<p>En izmed redkih proizvajalcev kart, ki ima lastno aplikacijo je italijanski <a href="https://www.tabaccoeditrice.it/">Tabacco</a>. Znan je predvsem po kartah Dolomitov ter Karnijskih in Julijskih Alp. 

<h1 align="center">OruxMaps in Locus</h1>
<h3>Orux</h3>
<p>OruxMaps je že desetletje švicarski nož kartografije za Android naprave in je oral ledino večine funkcionalnosti, ki jih imajo sedaj tudi "veliki" ponudniki - prikaz kartografskih podlag brez povezave, beleženje točk in sledi ter prikaz/uvoz poti. Je popolnoma prilagodljiv tako za pohodnike kot kolesarje ter ostale športe na tleh in v zraku. Ena izmed njegovih prednosti je plošča na kateri sami izberemo koliko meritev/podatkov želimo videti. Orux nima trgovine kart za "one-click-purchase", vanj lahko uvozimo karkoli želimo - tudi spletne karte, kjer sami izbiramo območja brez povezave. S prenosom višinskih podatkov lahko vsak zemljevid prikažemo v 3D, s pomočjo izračuna poti v drugih aplikacijah (npr. Google maps) Orux uvozi in prikazuje traso, itd. Nudi tudi odčitavanje koordinat v različnih zapisih. <br>
Skratka...Ni potrebna registracija, ne naročnina, nima trgovin, galerij, zbirk, zbiranja podatkov, reklam, itd. 
</p>
<img src="slike\azimut.jpg" height="600">
<h5 >Predvsem pa nudi najbolj pomembno - prikaz lokacije in hitro analizo oddaljenosti in azimuta do željene točke. Brez navigacije in klikanja, zgolj s premikom karte izvemo razdaljo od stojišča pri Koči pri Krnskih jezerih do izbrane lokacije - 830m in smer 339 stopinj.</h5>
<br>

<h3>Locus</h3>
<p>Locus je proizvod podjetja in ne posameznika. Nudi podobne funkcionalnosti, a za višjo ceno ter z nakupi v aplikaciji. Za uporabnika, ki želi <b>tudi</b> rastrske PZS zemljevide je med boljšimi izbirami. Locus v svoji trgovini ponuja še več kart proizvajalcev Kompass, Freytag and Berndt, itd. Največja prednost pred OruxMaps je ravno v integraciji proizvajalcev, ki svojih izdelkov zato ne nudijo samostojno. Uporabnik je s tem "prisiljen" uporabljati aplikacijo, ki jo sicer mogoče ne bi.</p>

<h2>Namestitev OruxMaps/Locus</h2>
<p><b>Google Play trgovina</b></p>
<p>Po krivici se ga drži prekletstvo "težavne" namestitve, saj je na voljo v <a href="https://play.google.com/store/apps/details?id=com.orux.oruxmapsDonate">Google Play trgovini</a> in stane 4.29€. To je to. Namestitev z enim klikom. Z nakupom podpremo avtorja aplikacije. <br>Locus je v Google Play na voljo brezplačno (a prikazuje reklame) ali v <a href="https://play.google.com/store/apps/details?id=menion.android.locus.pro">plačljivi verziji</a> za 7.89€ (ter nakupi zemljevidov v aplikaciji).
</p>

<p><b>Brezplačna namestitev</b></p>
<p>V primeru, da ne želimo podpreti avtorja je OruxMaps na voljo tudi brezplačno. Bistvenih razlik med verzijama ni.<br>
Korak 1: Prenos brezplačne verzije <a href="https://www.oruxmaps.com/cs/en/more/downloads"> OruxMaps</a> in zagon apk datoteke po prenosu. 
<br>
Korak 2: (odvisno od telefona ter potrebno le enkrat):
Ročna namestitev datotek potrebuje ustrezno dovoljenje. Za Android verzije od 8.0 dalje se to naredi za aplikacijo, ki namešča apk - v našem primeru brskalnik. Za pomoč uporabite <a href="https://www.expressvpn.com/support/vpn-setup/enable-apk-installs-android/">povezavo</a>.<br>
Korak 3: Ga ni. Orux je nameščen.</p>

<h2>Namestitev kartografske podlage</h2>
<p>Orux privzeto nima nameščene nobene karte in za prikaz uporablja spletni vir OpenStreetMap. Cilj tega "priročnika" je namestitev zemljevidov projekta OpenAndroMaps. Postopek je enak za Locus in Orux.</p>

<p>Imejte aktivno wifi povezavo zaradi zahtev OruxMaps aplikacije ter odprite spletno stran <a href="https://www.openandromaps.org/en/downloads/europe">OpenAndroMaps</a> in kliknite "+" pred Slovenia inc. Istria. 
<img align="left" src="slike\andro.jpg" height="600">
<br>Iz seznama izberite Install in Orux/Locus. Gumb sproži prenos karte v aplikacijo ter lahko traja do nekaj minut (OpenAndroMaps je projekt skupine prostovoljcev, ki sami krijejo stroške strežnikov zato jim ne moremo zameriti hitrosti prenosa). 
<br>
ORUX: Po namestitvi je potrebno ročno osvežiti zbirko kart. To naredite s klikom na ikono Zemljevid (zgoraj desno) -> "Zamenjaj karto/Switch map". V novem oknu kliknite napis "Offline" in ikono za osvežitev (puščice v krogu). Med kartami se more pojaviti napis Slovenia (mapsforge).
<br>
<br>
Nova različica kart (z novimi podatki in spremembami vsebine) je na voljo na začetku vsakega meseca ter jih je potrebno namestiti ročno (po istem postopku). Na voljo so za ves svet. Vir podatkov je projekt <a href="https://www.openstreetmap.org/">OpenstreetMap</a>.
</p>

<h3>Namestitev OpenAndroMaps vizualizacije</h3>
<p> Postopek je enak za Locus in Orux.</p>
<p>Privzeto je prenešena karta prikazana brez plastnic in kategorizacije poti. Zgolj prvič je potrebno namestiti vizualizacijo z imenom Elevate 4, ki se nahaja na <a href="https://www.openandromaps.org/en/legend/elevate-mountain-hike-theme">povezavi</a>.
Kliknite gumb "ORUX/LOCUS" za namestitev. 
Več o uporabljeni simbologiji Elevate 4 je dosegljivo v <a href="https://www.openandromaps.org/wp-content/users/tobias/Elevate.pdf">PDF</a>. 
</p>
<p>ORUX: Ko je namestitev teme dokončana, v aplikaciji kliknite ikono za več možnosti (zgoraj levo tri črte) ter kliknite na "Mapsforge oblika karte". Prikažejo se tri teme - privzeta, elements in elevate. Izberite slednjo. V primeru, da teme niso vidne zaprite aplikacijo in jo zopet zaženite.
</p>
<img src="slike\krn.jpg" height="600">
<p>Območje Krna. Poti so prikazane glede na kategorijo težavnosti in ohranjenosti. OSM projekt uporablja švicarske <a href="https://www.bergfreunde.eu/alpine-grades-calculator/">SAC kategorije</a>. </p>
<h3>Delo z Oruxmaps</h3>
<p>Ima svoje prednosti in slabosti. Vsekakor je slabost velika količina funkcionalnosti, saj ponavadi ne potrebujemo vsega. Za uporabnike, ki želijo z drugih spletnih strani prenašati GPX poti ali ideje za izlete je zopet slaba novica, da morate GPX najprej pretvoriti v KML ter datoteko na roke prekopirati v mapo orux/overlay. Končni rezultat je enak kot pri ostalih aplikacijah.</p>
<p>Dobra novica je predvsem, da je na spletu dovolj priročnikov, debat in filmov o uporabi programa. Aja. Uporabniki si lahko med seboj delijo lokacijo. </p>
<h1>Druge karte?</h1>
<p>Rastrske PZS karte lahko najlažje kupite in uvozite v Locus aplikaciji. Za Orux te možnosti uradno ni, saj PZS ne prodaja samostojnega digitalnega izdelka izven Locus/Avenza trgovine. Več na uradni strani <a href="https://www.pzs.si/novice.php?pid=11929">PZS in Locus</a>.</p>
<p>Orux podpira ročni uvoz, priporočljiv je format mbtiles v katerem so lahko spravljene tako vektorske kot rastrske (papirnate) karte - npr. GURS zemljevidov v merilu 1:50.000. 
<h2>GURS 1:50.000</h2>
<img src="slike\gurs.jpg" height="600">
<p>Topografska zbirka kart, ki jo (še vedno) vzdržuje Geodetska uprava Republike Slovenije. Posamezni listi, ki so kot odprti podatki na voljo na njihovi spletni strani so združeni v mbtiles formatu za celotno območje države v mojem oblaku - LINK.</p>
<p>Datoteko (3.5gb) shranite v mapo Orux/mapfiles/ ter osvežite seznam "Offline" kart brez povezave. Veselo uporabo.</p>

<h2>Skenirane karte</h2>
<p>Mogoč je tudi uvoz skeniranih papirnatih kart (če so umeščene v prostor/opremljene s koordinatami). S tem lahko v življenje spravite vse vaše kupljene papirnate karte. Kako? Z nekaj mukotrpnega dela s skenerjem in v programu QGIS. Primer: </p>
<img src="slike\sidarta.jpg" height="600">

<p>Opomba: zgolj za namene predstavitve. Avtor je <a href="https://sidarta.si/en/product/bohinj-125-000_en/">izdelek kupil </a>v papirnati obliki v uradni trgovini založnika. Sidarta na žalost še ne trži lastnih digitalnih izdelkov.</p>

<br>

<h1>Apple IOS?</h1>
<p>Dober nadomestek aplikacije OruxMaps je Cartograph 2 maps <a href="https://apps.apple.com/us/app/cartograph-2-maps/id1082995961"> Link </a>. Tudi vanjo lahko nameščamo mbtiles zemljevide po enakem postopku. </p>

<br>
<p>@Grega Žorž (gregazorz@gmail.com)</p>
</div>
</body>
</html>