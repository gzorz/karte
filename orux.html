<!DOCTYPE html>
<html>
<body>

<h1>Namestitev OruxMaps</h1>

<p>OruxMaps je na voljo brezplačno na spletni strani ali plačljivo v Google Play trgovini. Razlik med verzijama skoraj ni. Prenos brezplačne verzije je mogoč na povezavi <a href="https://www.oruxmaps.com/cs/en/more/downloads"> OruxMaps </a>. 
Za ročno namestitev apk datotek je prvič potrebno nastaviti dovoljenje. Za Android verzije od 8.0 dalje se to naredi za aplikacijo, ki namešča apk - v našem primeru brskalnik. Po prenosu apk datoteke vas bo čarovnik opozoril, da tega ne morete narediti brez spremembe nastavitev ter vam hkrati ponudil bližnjico do sprememb nastavitev. Za pomoč uporabite <a href="https://www.expressvpn.com/support/vpn-setup/enable-apk-installs-android/">povezavo</a></p>.

<h1>Namestitev OpenAndroMaps kart</h1>

<p>Imejte aktivno wifi povezavo zaradi zahtev OruxMaps aplikacije ter nato odprite spletno stran <a href="https://www.openandromaps.org/en/downloads/europe">OpenAndroMaps</a> in kliknite "+" pred Slovenia inc. Istria. Iz seznama izberite Install in Orux. Gumb sproži prenos karte v aplikacijo OruxMaps ter lahko traja do nekaj minut. Nova različica kart je na voljo na začetku vsakega meseca ter jih je potrebno namestiti ročno (po istem postopku). Na voljo so za ves svet. Vir podatkov je projekt <a href="https://www.openstreetmap.org/">OpenstreetMap </a>.
</p>

<h1>Namestitev OpenAndroMaps vizualizacije</h1>
<p>Privzeto je prenešena karta prikazana v splošni (avto) vizualizaciji. Zgolj prvič je potrebno namestiti vizualizacijo z imenom Elevate 4, ki se nahaja na <a href="https://www.openandromaps.org/en/legend/elevate-mountain-hike-theme">povezavi</a>.
Kliknite gumb "ORUX" za namestitev teme.  
</p>
<img src="slike\elevate.jpg" height="600">
<p>Ko je namestitev teme dokončana v aplikaciji OruxMaps kliknite ikono za več možnosti (zgoraj levo tri črte) ter kliknite na "Mapsforge oblika karte". Prikažejo se tri teme - privzeta, elements in elevate. Izberite slednjo. V primeru, da teme niso vidne zaprite aplikacijo in jo zopet zaženite.</p>

<h1>Druge karte?</h1>
<p>Orux podpira ročni uvoz, priporočljiv je format mbtiles v katerem so lahko spravljene tako vektorske kot rastrske (papirnate) karte. Mogoč je tudi uvoz skeniranih papirnatih kart (če so umeščene v prostor/opremljene s koordinatami). Primer: </p>
<img src="slike\sidarta.jpg" height="600">

<p>Opomba: zgolj za namene predstavitve. Avtor je <a href="https://sidarta.si/en/product/bohinj-125-000_en/">izdelek kupil </a>v papirnati obliki v uradni trgovini založnika.</p>
<h1>Locus</h1>
<p>Prenos kart in namestitev vizualizacije je enaka tudi za Locus aplikacijo. Namesto gumbov z napisom Orux izberite gumbe z napisom Locus.</p>

<h1>Iphone?</h1>
<p>Najboljši približek OruxMaps je aplikacija Cartograph 2 maps <a href="https://apps.apple.com/us/app/cartograph-2-maps/id1082995961"> Link </a></p>

</body>
</html>